P. OVIDI NASONIS

vertit? ubi est, quae cura mei prior esse solebat?

iam potes Alcyone securus abesse relicta?

iam via longa placet? iam sum tibi carior absens?

at, puto, per terras iter est, tantumque dolebo,

non etiarn metuam, curaeque timore carebunt.

aequora me terrent et ponti tristis imago.

et laceras nuper tabulas in litore vidi,

et saepe in tumulis sine corpore nomina legi.

neve tuum fallax animum fiducia tangat,

quod socer Hippotades tibi sit, qui carcere fortes

contineat ventos, et, cum velit, aequora placet.

cum semel emissi tenuerunt aequora venti,

nil illis vetitum est, incommendataque tellus

omnis et omne fretum. caeli quoque nubila vexant

excutiuntque feris rutilos concursibus ignes.

quo magis hos novi (nam novi et saepe paterna

parva domo vidi), magis hoc reor esse timendos.

quod tua si flecti precibus sententia nullis,

care, potest, coniunx, nimiumque es certus eundi,

me quoque tolle simul. certe iactabimur una,

nec nisi quae patiar, metuam 3 pariterque feremus,

quicquid erit; pariter super aequora lata seremur.'
Talibus Aeolidis dictis lacrimisque movetur

sidereus coniunx; neque enim minor ignis in ipso est.

sed neque propositos pelagi dimittere cursus,

nec vult Alcyonen in partem adhibere pericli:

multaque respondit timidum solantia pectus

non tamen idcirco causam probat. addidit illis

hoc quoque lenimen, quo solo flexit amantem:

‘longa quidem est nobis omnis mora: scd tibi iuro

per patrios ignes, si me modo sata remittent,

ante reversurum, quam luna bis impleat orbem'

his ubi promissis spes est admota recursus,

protinus eductam navalibus aequore tingui,

425

430

435

440

445

⁴50

⁴55

