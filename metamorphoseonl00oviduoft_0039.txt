METAMORPHOSEON LIB. XI

dat quoque iam saltus intra cava texta carinae

fluctus ,ε et ut miles, numero praestantior omni, 5²5
cum saepe adsiluit defensae moenibus urbis,

spe potitur tandem, laudisque accensus amore

inter mille viros murum tamen occupat unus3

sic ubi pulsarunt noviens latera ardua fluctus,

vastius insurgens decimae ruit impetus undae, 530
nec prius absistit fessam oppugnare carinam,

quam velut in captae descendat moenia navis.

pars igitur temptabat adhue invadere pinum,

pars maris intus erat. trepidant haud secius onmes,
quam solet urbs, aliis murum fodientibus extra 535
atque aliis murum, trepidare, tenentibus intus.

deficit ars animique cadunt: totidemque videntur,

quot veniunt fluctus, ruere atque inrumpere mortes,

non tenet hic lacrimas, stupet hic, vocat ille beatos
funera quos maneant: hic votis numen adorat, 540
bracchiaque ad caelum, quod non videt, inrita tollens
poscit opem3 subeunt illi fratresque parensque,

huic cum pignoribus domus, et quodcumque relictum est.
Alcyone Ceyca movet, Ceycis in ore

nulla nisi Alcyone est ς et cum desideret unam, 545
gaudet abesse tamen. patriae quoque vellet ad oras
respicere, inque domum supremos vertere vultus:

verum ubi sit nescit 3 tanta vertigine pontus

fervet, et inducta piceis e nubibus umbra

omne latet caelum, duplicataque noctis imago est. 550
frangitur incursu nimbosi turbinis arbor,

frangitur et regimen, spoliisque animosa superstes

unda, velut victrix, sinuataque despicit undas,

nec levius, quam siquis Athon Pindumve revulsos

sede sua totos in apertum everterit aequor,

praecipitata cadit, pariterque ct pondere et ictu

mergit in ima ratem 3 cum qua pars inagna virorum

