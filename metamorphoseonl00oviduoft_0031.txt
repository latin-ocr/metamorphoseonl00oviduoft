METAMORPHOSEON LIB. XI

obruta verba refert, dominique coarguit aures,

Vltus abit Tmolo, liquidumque per aera vectus
angustum citra pontum Nepheleidos Helles ¹95
Laomedonteis Latoius adstitit arvis.
dextera Sigei, Rhoetei laeva profundi
ara Panomphaeo vetus est sacrata Tonanti.
inde novae primum moliri moenia Troiae ἡ
Laomedonta videt, susceptaque magna labore 200
crescere difficili, nec opes exposcere parvas:
cumque tridentigero tumidi genitore profundi
mortalem induitur formam Phrygiaeque tyranno
aedificat muros, pactus pro moenibus aurum.
stabat opus: pretium rex infitiatur, et addit, 205
perfidiae cumulum, falsis periuria verbis.

‘non impune feres’ rector maris inquit, et omnes
inclinavit aquas ad avarae litora Troiae.

inque freti formam terras complevit, opesque

abstulit agricolis et fluctibus obruit agros. 210
poena neque haec satis est ; regis quoque filia monstro
poscitur aequoreo. quarn dura ad saxa revinctam
vindicat Alcides, promissaque munera dios

poscit equos; tantique operis mercede negata

bis periura capit superatae moenia Troiae. 215
nec pars militiae, Telamon, sine honore recessit,
Hesioneque data potitur. nam coniuge Peleus

clarus erat diva. nec avi magis ille superbit

nornine quarn soceri 3 siquidem Iovis esse nepoti
contigit haud uni, coniunx dea contigit uni. 220

Felix et nato, felix et coniuge Peleus, 2⁶6
et cui, si demas iugulati crimina Phoci,
omnia contigerant. fraterno sanguine sontem
expulsumque domo patria Trachinia tellus
accipit. hic regnum sine vi, sine caede regebat ²70

