ον, Ι

Ρ. OVIDI NASONIS
METAMORPHOSEON

LIBER VNDECIMVS

CARMlNE dum tali silvas animosque ferarum
Threicius vates et saxa sequentia ducit,

ecee nurus Ciconum, tectae lymphata ferinis
pectora velleribus, tumuli de vertice cernunt
Orphea percussis sociantem carmina nervis.

e quibus una, leves iactato crine per auras,
‘en‚' ait ‘en hic est nostri contemptor,' et hastam
vatis Apollinei vocalia misit in ora3

quae foliis praesuta notam sine vulnere fecit.
alterius telum lapis est 3 qui missus in ipso
aere concentu victus vocisque lyraeque est,

ac veluti supplex pro tam furialibus ausis

ante pedes iacuit. sed enim temeraria crescunt
bella, modusque abiit, insanaque regnat Erinys.
cunctaque tela forent cantu mollita: sed ingens
clamor et infracto Berecyntia tibia cornu
tympanaque et plausus et Bacchei ululatus
obstrepuere sono citharae( turn denique saxa
non exauditi rubuerunt sanguine vatis.

ac primum attonitas etiamnum voce canentis
innumeras volucres anguesque agmenque ferarum

Maenades Orphei titulum rapuere theatri.
0V. Myr. :ss

10

20

