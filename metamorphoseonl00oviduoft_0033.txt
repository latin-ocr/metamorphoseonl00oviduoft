M ETAMORPHOSEON LIB. XI

esse satam prodest? an obest quoque gloria multis? 320

obfuit huie certe, quae se praeferre Dianae

sustinuit, faciemque deae culpavit. at illi

ira ferox mota est “sactis'' que “placebimus '’ inquit.

nec mora, curvavit cornu nervoque sagittam

impulit et meritam traiecit harundine linguam. 325

lingua tacet, nee vox temptataque verba sequuntur,

conantemque loqui cum sanguine vita reliquit.

quam miser amplexans ego tum patruoque dolorem

corde tuli, fratrique pio solacia misi;

quae pater haud aliter quarn cautes murmura ponti 330

accipit, et natam delamentatur ademptam.

ut vero ardentem vidit, quater impetus illi

in medios suit ire rogos 3 quater inde repulsus

concita membra fugae mandat, similisque iuvenco

spicula crabronum pressa cervice gerenti, 335

qua via nulla, ruit. iam tum mihi currere visus

plus homine est, alasque pedes sumpsisse putares.

effugi't ergo omnes, veloxque cupidine leti

vertice Parnasi potitur. miseratus Apollo,

cum se Daedalion saxo misisset ab alto, 340

fecit avem et subitis pendentem sustulit alis,

oraque adunca dedit, curvos dedit unguibus hamos,

virtutem antiquam, maiores corpore vires.

et nunc accipiter, nulli satis aequus, in omnes

saevit aves, aliisque dolens fit causa dolendi.' 345
Quae dum Lucifero genitus miracula narrat

de consorte suo, cursu festinus anhelo

advolat armenti custos Phoceus Anet0r‚

et ‘Peleu‚ Peleu, magnae tibi nuntius adsum

cladis’ ait. quodcumque serat, iubet edere Peleus. 350

pendet et ipse metu trepidi Trachinius oris.

ille refert: ‘fessos ad litora curva iuvencos

adpuleram, medio cum Sol altissimus orbe

